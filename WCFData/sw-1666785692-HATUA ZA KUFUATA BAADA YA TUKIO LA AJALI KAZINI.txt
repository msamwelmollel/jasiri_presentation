**HATUA ZA KUFUATA BAADA YA TUKIO LA AJALI KAZINI**

1. **Mwajiriwa apatapo ajali kazini anapaswa kutoa taarifa kwa mwajiri na kwa Mkurugenzi Mkuu wa Mfuko kwa kutumia Fomu ya kutaarifu ajali WCN-1.**

2. **Fomu WCN -1 inapaswa kujazwa katika nakala halisi tatu (3) na ziwe na muhuri wa mwajiri.** Nakala moja mwajiriwa ataambatana nayo kituo cha afya au hospitali ikiwa imeambatishwa na nakala ya kitambulisho cha kazi/barua ya utambulisho kutoka kwa mwajiriwa, Nakala ya pili ibaki kwa mwajiri wake kwa kumbumbukumbu na nakala ya tatu iwasilishwe kwa Mkurugenzi Mkuu wa Mfuko ndani siku 7 ikiwa imeambatishwa na:
   - A. Nakala ya Mkataba wa kazi au barua ya ajira
   - B. Nakala ya kitambulisho cha kazi au barua ya utambulisho kutoka kwa mwajiri
   - C. Ripoti ya mwajiri kuhusu taarifa ya ajali

3. **Mwajiriwa ataenda kituo cha afya au hospitali kupata matibabu na wakati matibabu yanaendelea daktari anayemhudumia mwajiriwa atapaswa kujaza fomu zifuatazo:**
   - A. WCC–2A Fomu hii inapaswa kujazwa taarifa za awali za matibabu ndani ya siku 14.
   - B. WCP–3 Fomu hii itajazwa kama matibabu ya mwajiriwa yanazidi siku saba (7) au kila wakati anapohudhuria kliniki
   - C. WCP–5 Fomu hii itajazwa wakati mwajiriwa anarudi kazini kwa masharti mbalimbali aliyopewa na daktari mfano mapumziko ya muda, kufanya kazi nyepesi, kubadilishiwa kazi au sharti lingine kwa kadiri daktari atakavyoona inafaa

4. **Mwajiriwa atakapomaliza matibabu, daktari anayemhudumia atapaswa kujaza taarifa ya matibabu kwa kutumia Fomu maalumu pamoja na kumpatia cheti cha matibabu ambacho kitamwezesha kurudi kazini.**
   - A. WCC–2B Fomu hii ijazwe mwishoni baada ya mwajiriwa kumaliza matibabu
   - B. WCP–4 Cheti cha matibabu ambacho kitamwezesha kurudi kazini

5. **Baada ya hatua za kutoa taarifa na kupata matibabu kukamilika; mwajiri, mwajiriwa au mtu yeyote kwa niaba ya mwajiriwa, anaweza kuwasilisha madai ya fidia kwa Mkurugenzi Mkuu wa Mfuko kwa kutumia Fomu WCC-1.** Fomu hii WCC-1 ikishajazwa inatakiwa kuwasilishwa kwa Mkurugenzi Mkuu wa Mfuko katika kipindi kisichozidi miezi 12 tokea tarehe ya ajali.

6. **Mkurugenzi Mkuu atatoa maamuzi juu ya madai ya fidia ndani ya siku 30 baada ya kupokea madai yaliyokamilika.**

7. **Vifuatavyo ni vitu muhimu vinavyotakiwa kuwasilishwa kwa Mkurugenzi Mkuu wakati wa kuwasilisha madai:**
   - i. Nakala ya Mkataba wa kazi au barua ya ajira
   - ii. Nakala ya kitambulisho cha kazi au barua ya utambulisho kutoka kwa mwajiri
   - iii. Ripoti ya mwajiri kuhusu taarifa ya ajali
   - iv. Ripoti za daktari (WCC-2A, WCP-3, WCC-2B, WCP-4, WCP-5)
   - v. Ripoti ya polisi ikiwa ajali hiyo inahusisha ajali za barabarani, anga, maji na matukio ya jinai