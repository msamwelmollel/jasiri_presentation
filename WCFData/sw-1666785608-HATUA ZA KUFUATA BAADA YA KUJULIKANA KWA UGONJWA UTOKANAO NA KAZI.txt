**HATUA ZA KUFUATA BAADA YA KUJULIKANA KWA UGONJWA UTOKANAO NA KAZI**

1. **Baada ya daktari kutambua ugonjwa utokanao na kazi, Mwajiri anatakiwa kutoa taarifa kwa Mkurugenzi Mkuu wa Mfuko ndani ya siku 7 kwa kutumia Fomu WCN-1 ikiambatana na ripoti zifuatazo za uchunguzi:**
   - A. Diagnosis report (ripoti ya vipimo kutoka hospitalini inayoonyesha kungudulika kwa ugonjwa)
   - B. Pre-employment medical examination (ripoti ya vipimo wakati mwajiriwa anaanza ajira)
   - C. Periodical medical examination (ripoti ya vipimo vya kila mwaka vya mwajiriwa vinavyonyesha maendeleo yake kiafya)

   Aidha, mwajiriwa anaweza kutoa taarifa kwa Mkurugenzi Mkuu wa Mfuko ndani ya siku 21 baada ya daktari kutambua ugonjwa utokanao na kazi.

2. **Fomu WCN – 1 inapaswa kujazwa katika nakala halisi mbili (2) na ziwe na muhuri wa mwajiri.** Nakala moja ibaki kwa mwajiri wake kwa kumbumbukumbu na nakala ya pili iwasilishwe kwa Mkurugenzi Mkuu wa Mfuko ndani siku 7 ikiwa imeambatishwa na:
   - A. Nakala ya Mkataba wa kazi au barua ya ajira
   - B. Nakala ya kitambulisho cha kazi au barua ya utambulisho kutoka kwa mwajiri
   - C. Ripoti ya mwajiri kuhusu taarifa ya ajali

3. **Baada ya Mfuko kupokea taarifa ya ugonjwa kutoka kwa mwajiriwa, utafanya tathimini ya awali na kutoa uthibitisho kama ugonjwa huo unatokana na kazi.** Kama ugonjwa utagundulika umetokana na kazi, Mfuko utamruhusu mwajiriwa kupata matibabu katika hospitali zenye mikataba na Mfuko. Mwajiriwa atakwenda hospitali kupata matibabu akiwa ameambatana na barua ya uthibitisho wa ugonjwa kutoka kwenye Mfuko na wakati matibabu yanaendelea daktari anayemhudumia mwajiriwa atapaswa kujaza fomu zifuatazo:
   - A. WCC–2A Fomu hii inapaswa kujaza taarifa ya awali za matibabu ndani ya siku 14.
   - B. WCP–3 Fomu hii itajazwa kama matibabu ya mwajiriwa yanazidi siku saba (7) au kila wakati anapohudhuria kliniki
   - C. WCP–5 Fomu hii itajazwa wakati mwajiriwa anarudi kazini kwa masharti mbalimbali aliyopewa na daktari mfano mapumziko ya muda, kufanya kazi nyepesi, kubadilishiwa kazi au sharti lingine kwa kadiri daktari atakavyoona inafaa

4. **Mwajiriwa atakapomaliza matibabu, daktari anayemhudumia atapaswa kujaza taarifa ya matibabu kwa kutumia Fomu maalumu pamoja na kumpatia cheti cha matibabu ambacho kitamwezesha kurudi kazini**
   - A. WCC–2B Fomu hii ijazwe mwishoni baada ya mwajiriwa kumaliza matibabu
   - B. WCP–4 Cheti cha matibabu ambacho kitamwezesha kurudi kazini

5. **Baada ya hatua za kutoa taarifa na kupata matibabu kukamilika; mwajiri, mwajiriwa au mtu yeyote kwa niaba ya mwajiriwa, anaweza kuwasilisha madai ya fidia kwa Mkurugenzi Mkuu wa Mfuko kwa kutumia Fomu WCC-1.** Fomu hii WCC-1 inapaswa kuwasilishwa kwa Mkurugenzi Mkuu wa Mfuko katika kipindi kisichozidi miezi 12 tokea tarehe ya ugunduzi wa ugonjwa.

6. **Mkurugenzi Mkuu atatoa maamuzi juu ya madai ya fidia ndani ya siku 30 baada ya kupokea madai yaliyokamilika.**

7. **Vifuatavyo ni vitu muhimu vinavyotakiwa kuwasilishwa kwa Mkurugenzi Mkuu wakati wa kuwasilisha madai:**
   - i. Nakala ya Mkataba wa kazi au barua ya ajira
   - ii. Nakala ya kitambulisho cha kazi au barua ya utambulisho kutoka kwa mwajiri
   - iii. Ripoti ya mwajiri kuhusu taarifa ya ajali
   - iv. Ripoti za daktari (WCC-2A, WCP-3, WCC-2B, WCP-4, WCP-5)